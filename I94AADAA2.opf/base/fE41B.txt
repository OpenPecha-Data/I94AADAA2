བཅོམ་ལྡན་འདས་ཀྱིས་དེ་དག་ལ་འདི་སྐད་ཅེས་བཀའ་སྩལ་ཏོ་༑༑རིགས་ཀྱི་བུ་དེ་དག་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རནཨམ་པར་མི་རྟོག་པའི་དབང་དུ་བྱ་བའི་ཆོས་ཐོས ༼༢༽ ཏེ་༑་རྣམ་པར་མི་རྟོག་པ་ལ་བསམ་པ་བཞག་ནས་རྣམ་པར་རྟོག་པའི་མཚན་མ་ཐམས་ཅད་ཡོངས་སུ་སྤོང་སྟེ་༑དེ་ཐོག་མ་ཉིད་དུ་འདི་ལྟ་སྟེ་༑་གཟུང་བའམ
་འཛིན་པའང་རུང་རང་བཞིན་ལ་རྣམ་པར་རྟོག་པཨའི་མཚན་མ་ཐམས་ཅད་ཡོངས་སུ་སྤོང་ངོ་༑༑དེ་ལ་གང་ཟག་པ་དང་བཅས་པའི་དངོས ༼༣༽ པོའི་མཚན་མ་དེ་ནི་རང་བཞིན་ལ་རྣམ་པར་རྟོག་པའི་མཚན་མའོ་༑༑ཟག་པ་དང་བཅས་པའི་དངོས་པོ་ནི་ཉེ་བར་ལེན་པའི་ཕུང་པོ་ལྔ་པོ་རྣམས་ཏེ་༑འདི་ལྟ་སྟེ་༑་གཟུགས་ཉེ་བར་ལེན་པའི་ཕུང་པོ་དང་༑ཚོར་བ
་ཉེ་བར་ལེན་པའི་ཕུང་པོ་དང་༑འདུ་ཤེས་ཉེ་བར་ལེན་པའི་ཕུང་པོ་དང་༑༼༤༽ འདུ་བྱེད་ཉེ་བར་ལེན་པའི་ཕུང་པོ་དང་༑རྣམ་པར་ཤེས་པ་ཉེ་བར་ལེན་པའི་ཕུང་པོའོ་༑༑ཇི་ལྟར་རང་བཞིན་ལ་རྣམ་པར་རྟོག་པའི་མཚཨན་མ་དེ་དག་ཡོངས་སུ་སྤོང་ཞེ་ན་༑སྣང་བར་འགྱུར་བའི་ཚུལ་གྱིས་མངོན་དུ་གྱུར་པ་དག་ཡིད་ལ་མི་བྱེད་པས་ཡོངས་སུ་ས
ྤོང་ངོ་༑༑

